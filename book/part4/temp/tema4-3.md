# 4.3 Аналіз ефективності використання МТП

<!-- TOC depthFrom:1 depthTo:6 withLinks:1 updateOnSave:1 orderedList:0 -->

- [4.3 Аналіз ефективності використання МТП](#43-)
	- [1 Значення і методи аналізу роботи машинно-тракторного парку](#1-)
	- [2 Показники оснащеності сільськогосподарських підприємств технікою та рівень механізації виробництва](#2-)
	- [3 Основні показники рівня використання машинно-тракторного парку та їх аналіз](#3-)
	- [4 Виробничі показники кращих механізаторів, комплексних ланок, тракторних бригад, сільськогосподарських підприємств України](#4-)
	- [5 Шлях дальшого поліпшення використання МТП](#5-)

<!-- /TOC -->

1 Значення і методи аналізу роботи машинно-тракторного парку
2 Показники оснащеності сільськогосподарських підприємств технікою та рівень механізації виробництва
3 Основні показники рівня використання машинно-тракторного парку та їх аналіз
4 Виробничі показники кращих механізаторів, комплексних ланок, тракторних бригад, сільськогосподарських підприємств України
5 Шлях дальшого поліпшення використання МТП

## 1 Значення і методи аналізу роботи машинно-тракторного парку

Для аналізу і оцінки ефективності використання МТП потрібна єдина система показників, проте через складність і особливості механізованого сільськогосподарського виробництва ця система ще не сформована. Прийняті одиниці обліку механізованих робіт полегшують встановлення такої системи.

До системи показників для аналізу ефективності використання МТП ставляться певні вимоги, які враховують вплив виробничих умов: природно- кліматичних, технічних, технологічних, організаційних. Ці показники мають відображати перш за все якість виконання робіт, зростання продуктивності праці, зниження собівартості, а форми обліку повинні бути пов’язані з формами статистичних документів і містити дані для статистичних звітів.

Оскільки ефективність використання МТП залежить від різних факторів, а ступінь впливу кожного з них інколи не піддається точному обліку, найбільш доцільними для оцінки показників є методи парної і множинної кореляції, групувань і порівнянь.

Основним поки є порівняльний метод. Одержані фактичні показники порівнюють з плановими і нормативними, за даними за відповідний період попереднього року чи кількох минулих років. Особливо важливе порівняння показників даного господарства з аналогічними параметрами кращих господарств, що перебувають приблизно в однакових умовах.

Аналіз роботи поділяється на: місячний, періодичний, річний.

Місячний аналіз – проводиться для оцінки використання МТП по підрозділах і в цілому по підприємству.

Періодичний аналіз – проводиться в періоди найважливіших польових робіт.

Річний аналіз – дозволяє всебічно оцінити стан використання машинно-тракторного парку по всій системі показників.

У процесі проектування складу МТП знаходять показники по проекту, які порівнюють з досягнутими у відповідних господарствах.

Основними показниками при оцінці роботи МТП у зональних умовах є врожайність на обслуговуваних полях і собівартість одиниці продукції. Проте на них великий вплив мають інші фактори: рівень селекційної роботи, агрономічної і економічних служб у цілому та ін. Тому для всебічної оцінки ступеня використання засобів механізації у господарствах, а також для виявлення шляхів удосконалення цієї роботи використовують такі групи показників: оснащеність технікою, рівень механізації рільництва чи його окремих ділянок, використання МТП, вартість технічного обслуговування, загальні економічні показники.

## 2 Показники оснащеності сільськогосподарських підприємств технікою та рівень механізації виробництва

Показники оснащеності господарства технікою характеризують потенційні можливості механізації. Сюди входять:

енергонасиченість рільництва:
$$
E_{з}=\frac{\Sigma N_e}{F_o}
$$
 , кВт/га
де ΣNе – сумарна ефективна потужність усіх енергетичних засобів, які застосовуються у рільництві, кВт;
       Fо – загальна орна площа, га.

тракторозабезпеченість:

  , шт./га
птр.ет – середньорічна кількість еталонних тракторів на 100га ріллі, шт.

машинозабезпеченість:
 шт.
де Бсгм – сумарна балансова вартість сільськогосподарських машин, які агрегатуються з тракторами, грн.;
    Бт – сумарна балансова вартість тракторів, грн.
навантаження на один умовний трактор:

 , га/ум.тр.

де пу.т – кількість умовних тракторів;


навантаження площі збирання на один комбайн:
  , га/к.
де Fзб –площа збиральних робіт (конкретно для збирання зернових, цукрових буряків, кукурудзи тощо), га
      пк – кількість комбайнів (зернових, кукурудзозбиральних тощо)

забезпеченість кадрами механізаторів:

  чол./тр.

де М – загальна чисельність механізаторів, люд.
    птр.ф – кількість фізичних тракторів, шт.

енергоозброєність праці:

  кВт/люд.

Числові значення показників цієї групи коливаються в широких межах залежно від умов зони, напряму спеціалізації господарства тощо.
Показники рівня механізації рільництва характеризують досягнутий рівень механізації. Сюди належать:
ступінь механізації по площі:

 ,
де Fмех., Fзаг – відповідно площа, охоплена механізацією, і загальна площа, на якій виконуються роботи;

ступінь механізації по затратах часу:

де Тмех., Тін  – відповідно затрати часу на механізовані та інші роботи;

щільність механізованих робіт (ум. ет. га / га оранки)

де Ωга – обсяг виконаних робіт, ум. ет. га


## 3 Основні показники рівня використання машинно-тракторного парку та їх аналіз

1. Кількість фізичних тракторів – пфтр
2. Кількість еталонних тракторів - петр
3. Загальний виробіток тракторів в ум.ет.га – Wзаг.тр
4. Загальна кількість відпрацьованих машино-днів парком тракторів - Мд
5. Загальна кількість відпрацьованих машино-змін парком тракторів - Мзм
6. Загальна кількість інвентарних машино-днів знаходження тракторного парку в сільськогосподарському підприємстві - Мді
7. Загальна кількість машиноднів перебування тракторного парку в ремонті - Мдр
8. Коефіцієнт технічної готовності парку тракторів


9. Коефіцієнт використання парку тракторів


10. Коефіцієнт змінності


11. Рівень річного виробітку на еталонний трактор в ум.ет.га



12. Рівень річного виробітку на кожний окремий фізичний трактор в ум.ет.га

13. Середньо змінний виробіток на кожний окремий трактор


де Wзаг.ф – загальний річний виробіток кожної окремої марки тракторів в ум.ет.га
    Мзм.ф – загальна кількість відпрацьованих машино-змін протягом року даною маркою тракторів, змін

14. Середньоденний виробіток на фізичний трактор



де Мд.ф – загальна кількість відпрацьований машино-днів протягом року даною маркою тракторів, днів

15. Рівень витрати палива протягом року парком тракторів – Qзаг
16. Рівень питомої витрати палива тракторним парком


17. Рівень прямих експлуатаційних витрат



де С – фактичні прямі експлуатаційні витрати на одиницю роботи, грн./га
     Сп – планові прямі експлуатаційні витрати, грн./га

18. Собівартість одного умовного еталонного гектара, грн

де ΣС – загальні витрати на експлуатацію тракторів, грн.

## 4 Виробничі показники кращих механізаторів, комплексних ланок, тракторних бригад, сільськогосподарських підприємств України

В господарствах країни нагромаджено багатий досвід ефективної експлуатації сільськогосподарської техніки.

Машинно-тракторний парк сільськогосподарського підприємства використовують як самостійно, так і в складі різних внутрішньогосподарських підрозділів.

При кожній організаційній формі використання машинно-тракторного парку застосовують різні методи виконання робіт. Поширене, зокрема, виконання робіт окремими, незалежними один від одного широкозахватними та комбінованими агрегатами. Більш досконалим вважається використання тракторів і комбайнів груповим методом, коли на одному полі працюють кілька агрегатів. Це полегшує процес технічного, технологічного і побутового обслуговування техніки і людей. Поширений, особливо у великих господарствах, спосіб виконання окремих комплексів робіт тимчасовими механізованими загонами (сівба, збирання врожаю тощо). Так, організовують збирально-транспортні загони, які у своєму складі мають ланки різної спеціалізації. Наприклад, для збирання зернових культур створюють ланки: підготовки полів до збирання, збирально-транспортні, збирання незернової частини урожаю, післязбирального обробітку ґрунту, технічного та культурно-побутового обслуговування. У цьому випадку досягають високої продуктивності техніки, скорочуються строки збирання врожаю.

Прогресивним є використання машинно-тракторного парку потоково-цеховим методом. Техніка і механізатори при цьому зосереджуються на виконанні головного на даний час технологічного процесу. Польові роботи виконують послідовно, а не одночасно, в короткі терміни, тобто цикл за циклом. Обов'язково закріплюють за двома трактористами-машиністами два трактори (загального призначення і просапного), відповідний шлейф машин, а іноді і комбайн. Це дає змогу забезпечити двозмінну роботу. При використанні одного трактора протягом двох змін інший не працює. До роботи трактори та іншу техніку (техобслуговування, дрібний ремонт, агрегатування) готує спеціальна постійно діюча служба.

Підвищенню продуктивності техніки сприяє організація роботи тракторів і комбайнів за погодинними графіками, коли встановлюють завдання щодо кількості робочих проходів або кругів за годину змінного часу. Трактористи-машиністи можуть здійснювати самоконтроль своєї роботи за годинником.

Викладені форми і методи використання техніки стосуються великих за земельною площею господарств. У невеликих фермерських господарствах ефективніше використання малої техніки, передусім тракторів і комбайнів та користуватися послугами машинно-технологічних станцій.
Основні показники використання машинно-тракторного парку в передових господарствах надано в таблиці 4.3.1

Таблиця 4.3.1 Ефективність експлуатації техніки в господарствах


Показники	|В передових господарства	|Середні
--|---|--
Річний наробіток на еталонний трактор, ум.ет.га|	1742|	1595
Денний виробіток на||
    еталонний трактор, ум.ет.га| 8,7|6,9
    зернозбиральний комбайн, га|9,2|6,5
    бурякозбиральний комбайн|3,5	|	2,6
Коефіцієнт змінності	|1,8	|1,5
Витрати палива, кг/ум.ет.га 	|7,8	|8,5


## 5 Шлях дальшого поліпшення використання МТП

Серед шляхів поліпшення використання тракторного парку, які залежать від аграрних підприємств, важливе місце займають встановлення його раціональної структури, забезпечення тракторів необхідним шлейфом робочих машин і знарядь, раціональне комплектування тракторних агрегатів, підвищення кваліфікації механізаторів та вдосконалення їх матеріального стимулювання за кращі результати роботи, поліпшення технічного обслуговування і проведення своєчасних та якісних ремонтів, удосконалення організації виробничих процесів.

На кожному підприємстві необхідно підвищувати змінну продуктивність тракторних агрегатів за рахунок таких факторів, як повне використання конструктивної ширини захвату агрегату, раціональне формування середньозмінної швидкості його руху і робочого часу зміни. Відомо, наприклад, що при недовикористанні конструктивної ширини агрегату на 1 % (робота без слідопоказчика) його продуктивність знижується на 2,5 %. Середньозмінна швидкість руху агрегату часто буває низькою через неправильне регулювання робочих органів машин, невміння трактористів маневрувати швидкостями.

Для зниження собівартості умовного еталонного гектара, а значить, і сільськогосподарської продукції важливо не лише підвищувати продуктивність тракторних агрегатів, а й економно витрачати паливно-мастильні матеріали, які через багаторазове подорожчання стали однією з основних статей витрат у структурі всіх витрат на експлуатацію машинно-тракторного парку. Надзвичайно серйозною проблемою, яка вимагає регулювання на макрорівні, є достатнє забезпечення аграрних підприємств дизельним паливом, бензином і мастилами.

І, наостанок, зазначимо, що для забезпечення ефективного використання машинно-тракторного парку потрібно, щоб техніка мала гарантоване сервісне забезпечення на весь термін її експлуатації. З цією метою виробники техніки мають створити мережу сервісних пунктів, укомплектованих кваліфікованими кадрами ремонтників.

[Практична робота 19](../../lpz/pr/PR_19.htm)

Розрахунок основних показників використання машинно-тракторного парку на базі даних сільськогосподарських підприємств
