# Тема 1.1. Енергетичні засоби та класифікація машинно-тракторних агрегатів

1. Енергетичні засоби сільськогосподарського вирощування та їх порівняльна характеристика
2. Поняття про машинно-тракторний агрегат
3. Класифікація машинно-тракторних агрегатів
4. Основні вимоги до машинно-тракторних агрегатів
5. Значення багатоопераційних машинно-тракторних агрегатів у впровадженні енергозберігальних технологій вирощування сільськогосподарських культур

<!-- TOC depthFrom:1 depthTo:6 withLinks:1 updateOnSave:1 orderedList:0 -->

- [Тема 1.1. Енергетичні засоби та класифікація машинно-тракторних агрегатів](#-11-)
	- [1. Енергетичні засоби сільськогосподарського вирощування та їх порівняльна характеристика](#1-)
	- [2. Поняття про машинно-тракторний агрегат](#2-)
	- [3. Класифікація машинно-тракторних агрегатів](#3-)
	- [4. Основні вимоги до машинно-тракторних агрегатів](#4-)
	- [5. Значення багатоопераційних машинно-тракторних агрегатів у впровадженні енергозберігальних технологій вирощування сільськогосподарських культур](#5-)
	- [Питання для самоконтролю](#-)

<!-- /TOC -->

## 1. Енергетичні засоби сільськогосподарського вирощування та їх порівняльна характеристика

Енергетичні засоби сільськогосподарського виробництва поділяють на рухомі (мобільні), обмежено рухомі і стаціонарні.

Рухомі засоби енергетики – трактори, самохідні шасі, автомобілі, жива тяглова сила. Крім того, у сільськогосподарському виробництві використовують авіацію.

Обмежено рухомими засобами енергетики є канатно-тракторні і електротракторні системи тяги.

Стаціонарними засобами енергетики є різні електричні і теплові установки, вітряні, гідравлічні та інші двигуни.


Рис. 1.1.1. Енергетичні засоби сільськогосподарського виробництва

(відео: епізод 1: гідравлічні двигуни, епізод 2: вітряні двигуни)

Основні енергетичні засоби для проведення технологічних операцій вирощування культур – трактори і самохідні шасі, а під час виконання транспортних робіт – автомобілі і трактори.

На тракторний парк припадає близько 40 % енергетичних потужностей, які є в сільському господарстві країни.

Трактори порівняно з іншими засобами енергетики в рослинництві мають певні переваги: вони маневрені, надійні в експлуатації, економічні, у них порівняно висока стабільність тягових властивостей.

>**Трактор** – це складна самохідна машина, призначена для переміщення й приводу робочих органів мобільних машин та знарядь, перевезення вантажів, приводу стаціонарних машин за допомогою валу відбору потужності.




Рис. 1.1.2. Класифікація вітчизняних тракторів

Характеристика тракторів за призначенням







У міжнародній практиці відповідно до стандартів ISO 730/1 і 730/3-82 використовують класифікацію тракторів за максимальною тяговою потужністю Nгак.max, отриманою під час випробування енергетичного засобу на гладкій горизонтальній і сухій бетонованій поверхні, або поверхні, покритої скошеною/нескошеною травою. Трактори при цьому поділяють на чотири категорії, кожна з яких відповідним чином співвідноситься з класифікацією енергетичних засобів згідно з міжнародним стандартом ГОСТ 27021-86 (СТ СЭВ 628-85, див. табл. 1.1.1).

Таблиця 1.1.1
Співвідношення між тяговими класами і категоріями тракторів
Тяговий клас  |Номінальне тягове зусилля ($Р_{гак.н}$, кН)   |Базова модель   |Потужність двигуна, Ne, кВт   |Категорія потужності і тягова потужність, $N_{гак. max}$, кВт
--|---|---|---|--
ГОСТ 2702-86 (СТ СЭВ 628-85)||||	(ІSO 730/1 і 730/3-82)
0,2	|1,8 - 5,4	|ХТЗ-1410		||І < 30
0,6	|5,4 - 8,1	|Т-25	|18,4 |
0,9	|8,1 - 12,6 |Т-40	|36,8	|ІІ – 30…70
1,4	|12,6 - 18	|МТЗ-80	55,3
2	|18 - 27	|Т-70С	|51,5 |
3	|27 - 36	|Т-150К	|121,5	|ІІІ – 70…135
4	|36 - 45	|Т-4	|80,9 |
5	|45 - 54	|К-700	|161,8	|ІV – 135…300
6	|54 - 72	|Т-130	|116,2 |
8	|72 - 108	|К-710  |220,5 |

Багаторічна практика останніх років показує, що класифікація згідно з ГОСТ 27021-86 (СТ СЭВ 628-85) дає більш чітку уяву про експлуатаційні властивості трактора. А це, у свою чергу, дозволяє правильно підібрати до нього комплекс сільськогосподарських машин і знарядь.

(Джерело: [http://econjournal.vsau.org/files/pdfa/394.pdf](http://econjournal.vsau.org/files/pdfa/394.pdf))

Порівнюючи трактори за типом ходової частини, існують як переваги, так і недоліки в експлуатації гусеничних і колісних тракторів (рис. 1.1.3).



Рис. 1.1.3. Порівняльна характеристика гусеничного і колісного тракторів

Останнім часом ходові системи колісних тракторів значно удосконалено. Застосування чотирьох ведучих коліс, пневматичних шин низького тиску, спарених і арочних шин, довантажувачів ведучих коліс сприяло поліпшенню тягово-зчіпних властивостей колісних тракторів.

Тягові показники тракторів – це один із важливіших нормоутворювальних факторів, які є визначальними енергетичної спроможності використання тракторів у конкретних ґрунтових умовах. Показники енергетичних властивостей визначають як дослідним шляхом, так і розрахунковим.

За даними випробувань будують тягову характеристику.
Тягова характеристика – це залежність тягової потужності $(N)$, робочої швидкості $(V_р)$, годинної витрати палива питомої витрати палива $(G_{год})$ і величини буксування $(\delta)$ від зміни тягового зусилля $(P_т)$ (рис. 1.1.4).



Рис. 1.1.4. Тягова характеристика трактора

Для тракторів, які використовують у сільськогосподарському виробництві, номінальне тягове зусилля визначають як гранично-максимальне тягове зусилля за умови зчеплення з ґрунтом.

>**Номінальне тягове зусилля трактора** — це зусилля, яке трактор розвиває на стерні середньої щільності і нормальної вологості ґрунту (8-18%) в зоні максимального значення тягового ККД, маючи експлуатаційну масу, яка встановлена в технічній характеристиці, при коефіцієнті буксування $≤18\%$ - для колісних тракторів (4x2), $16\%$ - (4 x 4) і $≤5\%$ - для гусеничних тракторів.


Сукупність типів тракторів створює їх типаж, що охоплює кілька класів машин, які різняться між собою значенням номінального тягового зусилля. Кожний клас складається з групи конструктивно уніфікованих тракторів, що мають приблизно однакові тягові зусилля.

Таблиця 1.1.2
Типаж тракторів за класом і тяговим зусиллям
Клас тяги трактора, тс  | Номінальне тягове зусилля, кН  |  Трактори
--|---|--
0,2  |	2	 |Т-012, ХТЗ-1410, ХТЗ -1210, ХТЗ-1611, МТЗ-08БС, МТЗ-112ТС
0,6  |	6	 |ХТЗ-2511, ХТЗ-2512, ХТЗ-3510, ХТЗ-3521, МТЗ-80, МТЗ-320А, СШ-2540, Т-25ФМ, Т-16МГ
0.9  |	9	 |ХТЗ-3130, ХТЗ-5020, ХЗ-6020, ХТЗ-6021, ЛТЗ-55, Т-40М, Т-25Х4М
1,4  |	14	 |ЮМЗ-6АКЛ, ЮМЗ-650, ЮМЗ-8070, ЮМЗ-8271, ЮМЗ-8274, ЮМЗ-8280, МТЗ-8060, МТЗ-100, МТЗ-570, ЛТЗ-60АБ
2,0  |	20 |	ХТЗ-100, Т-70СМ, Т-70В, Т-90С, МТЗ-1021, МТЗ-1221, МТЗ-1222, ЛТЗ-95, ЛТЗ-155
3,0  |	30 |	ХТЗ-150К-03, ХТЗ-150К-09, ХТ3-150К-12, МТЗ-1523, ХТЗ-151К, ХТЗ-17021, ХТЗ-17022, ХТЗ-17221, ХТЗ-17321, ХТЗ-147421, ХТЗ-121, Т-150-05-09, ХТЗ-153Б, ХТЗ-150-07, X13-150-08, Т-156А, Т-156Б, Т-156М, Т-150Д, ХТЗ-150Д-03, Т-150Д-05-09, ДТ-75Д, ДТ-75Н, ДТ-75МЛ, ДТ-175М, ДТ-175С
4,0  |	40	 |ХТЗ-180Р, ХТЗ-181, ХТЗ-201, ХТЗ-18040, ХТЗ-21042
5,0  |	50	 |ХТЗ-220, К-700А, К-701, К-701М, К-734, К-744
6,0  |	60	  |Т-130, Т-170М


## 2. Поняття про машинно-тракторний агрегат

Машинно-тракторним агрегатом називають сукупність (раціональне співвідношення) робочих машин з джерелом енергії (трактором, самохідним шасі, електродвигуном) для виконання технологічної операції або певної групи операцій.





## 3. Класифікація машинно-тракторних агрегатів

Усі МТА розрізняють: за призначенням, кількістю виконуваних операцій, способом їх виконання, характером використання джерела енергії і передавального механізму агрегату, способом з'єднання з трактором, розміщенням машин відносно трактора.


Рис. 1.1.5. Класифікація МТА

**За призначенням**
im1  |im2   |  im3
--|---|--
Орний агрегат|Посівний агрегат|Збиральний агрегат

**За кількістю виконуваних одночасно операцій**
im1  |im2   |im3
--|---|--
Простий агрегат| Комплексний агрегат|  Комбінований агрегат

**За способом виконання операцій**
im1  | im2  |im3
--|---|--
Мобільний агрегат|Стаціонарний агрегат |Стаціонарно-мобільний агрегат

**За характером використання джерела енергії і передавального механізму**
im1  |im2   | im3
--|---|--
Тяговий агрегат	|Тягово-урухомлювальний агрегат	|Урухомлювальний агрегат
Потужність двигунів трактора витрачається на переміщення самого трактора і робочої машини, що виконує будь-яку технологічну операцію (оранку, боронування тощо). Під час використання з трактором транспортних причепів або кузовів тяговий агрегат називають транспортним	|Потужність двигуна використовується не тільки на переміщення самого трактора і машини, а і для урухомлення механізмів робочої машини (від ходових коліс машини, або через вал відбору потужності трактора)	|Передавання потужності від двигуна до робочої машини здійснюється через вал відбору потужності (ВВП), пасову передачу, а також за допомогою електро- чи гідроурухомника


**За способом з'єднання робочих машин з джерелом енергії**
im1  | im2  | im3
--|---|--
Причіпний агрегат	|Начіпний агрегат	|Напівначіпний агрегат
Складається з трактора і причіпної робочої машини, що має свою ходову частину (колеса, полозки тощо), або кількох машин і зчіпки	|Складається з трактора (самохідного шасі), начіпної (або кількох) робочої машини і начіпної зчіпки, як правило, маса всієї машини у транспортному положенні сприймається ходовою частиною трактора. У робочому стані маса машини повністю або частково сприймається ґрунтом через робочі колеса, площини і робочі органи|	Відрізняється від начіпних тим, що вага робочих машин під час транспортування розподіляється між опорними колесами самої машини і ходовою частиною трактора

**За розміщенням робочих машин відносно трактора**
im1  |im2
--|--
З переднім розміщенням     |            Із заднім розміщенням
im3|im4
З боковим розміщенням           |      З комбінованим розміщенням

**За розміщенням робочих машин відносно поздовжньої осі трактора**
im1  | im2
--|--
Симетричний агрегат        |                        Асиметричний агрегат

## 4. Основні вимоги до машинно-тракторних агрегатів

Для проведення сільськогосподарських робіт застосовують багато машинно-тракторних агрегатів різних типів і видів. До них ставлять певні вимоги (агротехнічні, технічні, економічні, ергономічні, охорони праці), яких слід додержувати під час комплектування машинно-тракторних агрегатів.


Рис. 1.1.6. Показники ефективності роботи агрегатів


Агротехнічні вимоги ставлять до робочої машини і трактора

Під час підбору робочої машини слід врахувати якісні показники і агронормативи (глибина оранки, висота зрізування рослин, норма висіву тощо), яким має задовольняти виконана операція; технологічні допуски, допуски втрати врожаю, пошкодження рослин тощо.

До трактора ставлять такі вимоги – прохідність у горизонтальній площині за значенням колії і шириною рушія; прохідність у вертикальній площині за польовим зазором і наявністю обтічників; прохідність за станом ґрунту – недопустимість утворення глибокої колії, значних деформацій, розпилення, ущільнення тощо.

Технічні вимоги охоплюють: допустимі швидкісні режими як руху, так і робочих органів (частота обертання молотильного барабана) машин, кінематичні показники агрегатів, експлуатаційна надійність трактора, машини і агрегату загалом.

Економічні фактори містять мінімальну собівартість за найменших затрат праці. Вихідними даними для визначення собівартості є: продуктивність агрегату, витрати на технічне обслуговування тощо.

Вимоги до зручності обслуговування:
- зручність керування агрегатом (оглядовість, легкість контролю за робочими органами, підтримання технологічного режиму тощо);
- зручність технічного обслуговування;
- зручність технологічного обслуговування.

Вимоги охорони праці.

Гігієнічні норми стосовно сільськогосподарського виробництва визначають допустимий рівень вібрації, загазованості, запиленості, оптимальну температуру, освітленість і подібні показники на робочому місці механізатора, що забезпечують нешкідливі і безпечні умови праці.

Антропологічні норми характеризують відповідність робочого місця розмірам людини (раціональна поза, постава, огляд і деякі інші фактори).

Фізіологічні норми характеризують оптимальні умови функціонування людського організму (зусилля на педалях, важелях тощо).

## 5. Значення багатоопераційних машинно-тракторних агрегатів у впровадженні енергозберігальних технологій вирощування сільськогосподарських культур

Ресурсозберігальна технологія забезпечує, крім збереження такого важливого ресурсу, як праця, зниження матеріалоємності і підвищення енергоекономічності системи машин, яка оновлюється; передбачає оптимізацію затрат мінеральних добрив, зокрема і через збільшення виробництва і застосування високоякісних органічних добрив, зменшення витрат пестицидів через використання більш ефективних препаратів і економних способів їх застосування; зниження затрат цілого комплексу всіх інших ресурсів через поєднання технологічних операцій (рис. 1.1.7).



Рис. 1.1.7. Різновиди енергозберігальної технології

Частковим варіантом ресурсозберігальних технологій є енергозберігальні технології, в яких основну увагу приділяють економії енергетичних ресурсів та хімічних засобів захисту рослин.

Ця технологія базується на використанні досягнень науки та виробничого досвіду, а саме:
- використання енергонасичених агрегатів, які виконують декілька поєднаних операцій за один прохід агрегату (комбіновані і комплексні агрегати);
- локальне внесення добрив;
- стрічкове внесення гербіцидів;
- смугове обприскування посівів технічних культур;
- зниження норм витрат матеріалів через підвищення якості та чіткості виконання операцій;
- чітке дотримання агронормативів у просторі і часі.

Основний показник формування багатоопераційних МТА – якість роботи; проте не слід забувати і про їхні продуктивність і економічність.

Застосування багатоопераційних агрегатів дає змогу:
- поліпшити завантаження тракторів за тягою, особливо в разі поєднання малоенергетичних операцій з енергоємними;
- зменшити кількість проходів на полі трактора як ведучої ланки агрегату, що зменшує ущільнення ґрунту, його розпил і ерозію;
- скорочувати затрати праці на одиницю оброблювальної площі;
- підвищувати продуктивність агрегатів.

(відео: епізод 3: техніка для ресурсозберігальної технології)

Додатковий матеріал з цього питання:

http://agrosev.narod.ru/page149itemid2607number84.htm

## Питання для самоконтролю

1. Які енергетичні засоби використовують у сільському господарстві?
2. Як поділяють сільськогосподарські трактори?
3. Міжнародна класифікація тракторів за тяговою потужністю.
4. Що таке машинно-тракторний агрегат?
5. Класифікація машинно-тракторних агрегатів.
6. Які основні вимоги ставлять до комплектування машинно-тракторних агрегатів?
7. Назвіть переваги використання багатоопераційних агрегатів.
